PRAEFATIO.

Invitus paene nec sine anxia dubitatione supremum
hunc fasciculum editionis Caesarianae in publicum emitto;
vix enim inveneris, quid difficilius sit quam recensere

verba commentarii qui fertur de bello Hispaniensi, libri
sescentis locis corrupti atque ab eo scripti, qui latine
magis balbutiebat quam loquebatur. Qui quid dicere vo·'
luerit, quamquam interdum divinare possumus, tamen
saepissime dubitamus, utrum ita dixerit, ut in libris manu
scriptis legitur, an dictiones barbarae secundum praecepta
artis grammaticae corrigendae sint, cum praesertim videa·
mus librarium, qui archetypum β scripsit, inbelle Hi-
spaniensi munere suo neglegentissime functum esse, consi·
liique certi expertes haeremus. Quae cum ita sint, plerumque
rectius mihi visum est ea, quae in codicibus tradita sunt,
quantumvis corrupta, praebere lectoribus monenti eos
cruce adposita, ut in notis criticis videant, quae homines
docti ad menda tollenda commenti sint, quam textum
edere coniecturis philologomm non minus interpolatum
vexatumve quam purgatum ac perpolitum neque absimilem
vestis ubique lacerae ac pannis alienis colorum maxime
variorum adsutis male sartae. Quodsi in alteram utram
partem peccavi, magis vereor, ne parum abstinuerim cupi·
ditate corruptelis medendi, qua ad difficultates superandae
iHici solemuS, quam ne crucibus nimis multis adpictis
lacunisve indicatis deterruerim lectoreS, quominus adeant
hunc libellum (iuius indoles non est ea, ut ad pueros ’
elementis linguae latinae initiandos in scholis tractetur,

 

